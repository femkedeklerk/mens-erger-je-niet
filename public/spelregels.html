<!DOCTYPE html>
<html lang="en">
<head>
    <meta charset="UTF-8">
    <link href="./style.css" rel="stylesheet" />
    <title>Spelregels MEJN</title>
</head>
<body class="prose m-8">
  <h1 class="mensergerjeniet">Mens Erger Je Niet</h1>

  <p class="mt-0">Het doel is om al jouw pionnen naar het thuishonk te krijgen. Maar pas op; onderweg kunnen je tegenstanders jouw pion van het bord afslaan!</p>

  <h2>Beginopstelling</h2>
  <p>Elke speler kiest een kleur, er wordt een willekeurige speler gekozen die mag beginnen. Daarna speel je met de klok mee.</p>

  <h2>De startpositie verlaten</h2>
  <p>Om de startpositie aan de rand van het bord te mogen verlaten, moet de speler 6 gooien met de dobbelsteen. Weet je snel dit getal te dobbelen? Dan kun je een aardige voorsprong nemen op de andere spelers. Na de succesvolle worp gooi je direct nog een keertje. Zet vervolgens je pion evenveel stappen vooruit als het ogen op de dobbelsteen. Wanneer iemand géén 6 gooit, is de volgende speler aan de beurt.</p>

  <h2>Het verplaatsen van pionnen</h2>
  <p>Indien je eerste pion het echte speelbord heeft betreden, mag je tijdens jouw beurt weer met de dobbelsteen gooien en je pion verplaatsen. Hoe hoger je gooit, des te meer stappen je vooruit mag zetten en hoe eerder je bij het thuishonk bent.</p>
  <p>Heb je al een pion in het spel en gooi je weer 6? Dan mag je kiezen of je met de pion 6 stappen vooruit zet óf een nieuw pion op het startvakje plaatst. Als alle 4 de pionnen van de eigen kleur al in het spel zijn, blijft er maar één optie over.</p>

  <h2>Een pion van het speelbord slaan</h2>
  <p>Wanneer meerdere spelers pionnen op het bord hebben staan, wordt het spel een tikje gevaarlijker. Indien een pion op een reeds bezet vakje terechtkomt, moet de pion die daar eerder stond het veld ruimen. Deze geslagen pion wordt teruggezet op een van de vier gekleurde vakken aan de rand van het speelbord. Dit betekent dat de ‘geslagen speler’ opnieuw 6 moet gooien en met die pion weer helemaal opnieuw moet beginnen. Snap je al waar de naam van het spel vandaan komt?</p>

  <h2>Regels thuishonk</h2>
  <p>Het einddoel van het spel is het thuishonk (in de eigen kleur) in het midden van het speelbord. Er gelden specifieke Mens Erger Je Niet! regels voor het binnenkomen in het thuishonk. Ben je na een heel rondje dichtbij het thuishonk? Dan moet de worp jouw pion op een leeg vakje in het thuishonk laten eindigen. Is het vakje reeds bezet door een andere pion van jezelf? Dan moet je op jouw volgende beurt wachten. Gooi je meer ogen dan dat er vakjes over zijn, tel dan vanaf het einde terug. En nu maar hopen dat jouw pion met de finish in zicht niet van zijn plek wordt geslagen!</p>

  <p>Wie als eerste alle 4 zijn/haar pionnen in het thuishonk weet te krijgen, wint het bordspel.</p>

</body>
</html>
